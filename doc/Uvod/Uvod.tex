
\chapter{Uvod}\label{sec: Uvod}
\thispagestyle{fancy}


Letna količina vode ki se pretoči v Sloveniji je 33,9 $km^{3}$, kar nas primerjano na število prebivalcev uvršča v sam vrh v Evropi, takoj za Švico in Norveško. Potreba po električni energiji se iz leta v leto veča, vendar se le okoli 47\% vodnega potenciala efektivno uporablja za potrebe proizvodnje električne energije. Voda v Sloveniji je povsod okoli nas, zato je zanimivo preračunati koliko električne energije bi lahko proizvedli iz bližnjega potoka ali večje reke. Podatki o pretokih rek v Sloveniji so namreč javno dostopni v arhivu na spletni strani agencije Republike Slovenije za okolje (ARSO). \cite{HEnaSrednjiSavi}


Cilj diplomske naloge je izdelava aplikacije, ki omogoča oceno hidroenergetskega potenciala vodotoka na poljubnem odseku. Vhodni podatek predstavljajo povprečni dnevni pretoki, ki so na voljo iz javno dostopnih podatkovnih baz in parametri rečne struge, ki jih določimo iz razpoložljivih geodetskih podatkov (karakteristični prečni prerezi in naklon struge) in podatkov iz literature (koeficient hrapavosti). Aplikacija omogoča, da s pomočjo začetno ocenjenih parametrov struge in razpoložljivih povprečnih dnevnih pretokov na izbranem odseku vodotoka izračunamo energetske parametre pretočne hidroelektrarne.


V diplomski nalogi bomo najprej opisali postopek izračuna z osnovnimi enačbami, na koncu pa bomo primerjali rezultate ročnega izračuna z rezultati ki jih izračuna program. Pri izračunu smo upoštevali, da je gladina vode v zadrževalniku za pregrado na maksimalni konstantni višini, izkoristek elektrarne konstanten in neodvisen od obratovalnega pretoka ter naklon struge od 0\% do 2\%.



%-----------------------------------------------------------